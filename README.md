# מטלה 3: קאטן
## הרצת המשחק
על מנת להריץ את המשחק המלא כך שהמשתמש הוא זה שמשחק יש להריץ make catan או לבצע make ולהריץ game/.

על מנת להריץ את הדמו שמבצע שני סבבים של המשחק ללא השתתפות המשתמש יש להריץ make demo או לבצע make ולהריץ Demo/.

על מנת להריץ את הטסטים יש להריץ make test או לבצע make ואז להריץ Test/.

## חוקי המשחק
המשחק מורכב מלוח המכיל 19 חלקות אדמה מוקפות בים. כל חלקת אדמה נותנת משאב כלשהו (חוץ מהמדבר). חלקות האדמה במשחק הן: יער (מניב עץ), גבעות (מניבות לבנים), אדמת מרעה (מניבה צמר), אדמה חקלאית (מניבה שיבולת), הרים (מניבים ברזל), מדבר (לא מניב כלום). כל חלקי המפה מקבלים מספר כלשהו בין 2 ל-12. קיימים 4- יער, 3- גבעות, 4- אדמת מרעה, 4- אדמה חקלאית, 3- הרים. מבחינת מספרים קיימים 2 מכול מספר חוץ מהמספרים 2, 12 שמהם קיימים אחד מכל אחד.
### קלפים, יישובים, ערים ומשאבים
כל שחקן בעל משאבים (כגון שיבולת, ברזל, לבנים וכו') יכול לרכוש איתם דברים שונים במשחק כמו קלפי פיתוח, יישובים, ערים ודרכים.
#### קלפי פיתוח:
מחירו של קלף פיתוח הוא ברזל 1, צמר 1 ושיבולת 1. השחקן יכול לקבל אחד מ-5 סוגים שונים של קלפים: 
1. מונופול- השחקן בוחר משאב כלשהו וכל שאר השחקנים מחויבים להעביר לו את המשאב הזה.
2. בניית דרכים - השחקן יכול לבנות 2 דרכים במפה ללא עלות.
3. שנת שפע - השחקן זוכה לקבל מהבנק שני קלפים של משאבים לבחירה ולהשתמש בהם באותו התור, לא תהיה אפשרות לסיים את התור אם השחקן לא השתמש בהם.
4. אבירים - שחקן המחזיק ב-3 קלפים כאלה, מקבל את קלף הצבא הגדול ביותר המקנה לו 2 נקודות ניצחון (אם איבד אביר אחד, הקלף נלקח מהשחקן).  בנוסף לאביר יש את היכולת לגנוב קלף משאב מאחד השחקנים לפי בחירת השחקן שמחזיק בו. אך אם השחקן בוחר להשתמש באופציה הזו הוא מוותר על האביר שלו ובכך מתרחק מהאפשרות להיות השחקן בעל הצבא הגדול ביותר.
5. קלפי נקודות ניצחון - יש 4 קלפים שונים המעניקים נקודת ניצחון למי שמחזיק בהם.
בערמת קלפי הפיתוח קיימים: 5 אבירים, 4 נקודות ניצחון, 2 שנות שפע, 2 מונופול , 2בניית דרכים.
#### בנייה:
ניתן לבנות דרכים, ערים ויישובים בצורה הבאה:
1.	קטע דרך: עלותו לבנים 1 ועץ 1. קטע דרך יכול להיות מחובר רק ליישוב (או עיר) בבעלות השחקן או לקטע דרך נוסף.
2.	יישוב: עלות היישוב היא לבנה 1, עץ 1, צמר 1 ושיבולת 1. ניתן לבנות יישוב על צומת שאליה מובילה דרך אחת לפחות וברחק של 2 קטעי דרך מיישוב אחר. בניית יישוב מקנה לשחקן נקודת ניצחון אחת. 
3.	עיר: עיר יכולה להחליף יישוב קיים. עלות הבנייה היא ברזל 3 ושיבולת 2. ברגע שמשדרגים יישוב לעיר, השחקן מאבד את הנקודה של היישוב ומקבל 2 נקודות על הבנייה. עיר מעניקה לשחקן פי-2 יותר משאבים מכל חבלי הארץ הסמוכים לה.

כמובן שניתן לבנות יישובים ערים ודרכים כל עוד יש לשחקן עם מה לבנות. כל שחקן מקבל בתחילת המשחק 5 ישובים, 4 ערים , 15 דרכים. על השחקנים לבנות בתבונה אחרת לא יישאר להם עם מה לבנות ולהתקדם. בנוסף אם ברשותכם מספיק משאבים עבור מה שבחרתם לבנות אך הזנתם בטעות קודקוד או מיקום שאינו מאפשר על פי החוקים בנייה המשחק יבקש מהשחקן לבחור מיקום חדש עד שימצא מקום בו הוא יכול לבנות.
#### מסחר:
שחקנים יכולים לבצע מסחר ביניהם (כלומר להחליף קלפים או משאבים) בהתאם לאיך שהם קובעים. ובנוסף אם לשחקן יש ארבע קלפי משאבים מאותו הסוג בתורו הוא יכול להחליף אותם לקלף אחד של משאב אחר.
### מהלך המשחק
כל שחקן מתחיל את המשחק עם 2 יישובים ו-2 קטעי דרך המעניקים לו 2 נקודות ניצחון, אותם בוחרים בסדר מסוים. לאחר שנבחר השחקן הראשון הוא מניח ישוב ראשון ולידו דרך, לאחר מכן השחקן השני ולבסוף השלישי. לאחר ששלושת השחקנים הניחו יישוב ודרך כעת מבצעים סיבוב הפוך כלומר השחקן החרון שהניח את הישוב הראשון שלו עכשיו מתחיל והוא מניח דרך (שצריכה להיות צמודה לדרך או הישוב מהסיבוב הראשון) ולאחר מכן הוא מניח עוד יישוב אותו הוא אינו חייב להניח בסמוך ליישוב הראשון (רק שיהיה במרחק של שני קיטעי דרך מכל יישוב על הלוח). לאחר מכן את אותו הדבר יבצעו גם השחקן השני ולאחר מכן גם השחקן הראשון. בנוסף, השחקנים מקבלים משאבים התחלתיים בהתאם למקומות שבהם הם מיקמו את היישובים (משאב אחד מכל משאב אפשרי). סדר המשחק נקבע באופן שרירותי כך שהשחקן הראשון נקבע באופן אקראי ולאחר מכן משחקים לפי סדר הכנסת השמות, למשל אם השחקן שנבחר להתחיל הוא השחקן שהקלדנו את שמו שני  אז, השחקן השיני בתור יהיה זה שהקלדנו את שמו שלישי וכו'. כעת לאחר שלכל שחקן יש שני ישובים ושתי דרכים ואת קלפי הפיתוח ההתחלתיים שלו ניתן להתחיל במשחק. בכל תור השחקנים מטילים 2 קוביות. בהתאם לתוצאת ההטלה, השחקנים מקבלים משאבים כמו שפורט מקודם. שחקן בתור נתון עושה את הפעולות הבאות (לאחר הטלת הקוביות):
* הוא יכול לסחור (כלומר להחליף קלפי משאבים או להחליף 4 ל 1 עם עצמו).
* הוא יכול לבנות דרכים, יישובים או ערים ויכול לקנות קלפי פיתוח. השחקן יכול לנצל את קלף הפיתוח עוד לפני הטלת הקוביות, במקרה כזה התור עובר לשחקן הבא (חוץ מבמקרה של קלף שנת שפע שם על השחקן להשתמש במשאבים שבחר בתור הנוכחי ולכן יהיה לו תור). 
* אם סכום ההטלה הוא 7, על כל השחקנים בעלי יותר מ-7 קלפי משאבים לבחור מחצית מהקלפים ולהחזיר אותם לערמה (במקרה של מספר אי זוגי מעגלים מטה).
* השחקן יכול לבחור להדפיס את הלוח העדכני, את כמות הקלפים שיש לכל אחד מהמשתתפים ואת מצב הנקודות.
### סיום המשחק
המשחק מסתיים בסיום התור שבו אחד השחקנים הגיע ל-10 או יותר נקודות ניצחון. 
## אופן המימוש
